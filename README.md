# Pharmacy
Developing a pharmacy store using JPA &amp; Hibernate.

Διαχείριση φαρμακαποθήκης
=====================================================================
Η φαρμακοποθήκη θα δέχεται ηλεκτρονικές παραγγελίες μέσω του eshop από εγγεγραμμένους πελάτες (φαρμακοποιοί). 
Ο φαρμακοποιός θα αναζητεί τα προιόντα με διάφορα κριτήρια όπως ονομασία, την κατηγορία και τον κωδικό ΕΟΦ. 
Ο φαρμακοποιός θα μπορεί να αποθηκεύει προσωρινά την παραγγελία του έτσι ώστε να μπορεί να την ολοκληρώσει 
και υποβάλλει σε μεταγενέστερο χρόνο. 
Η ενημέρωση για τα αποθέματα κάθε φαρμάκου καθώς και για τυχόν ελλείψεις θα είναι άμεσα διαθέσιμη για την καλύτερη 
εξυπηρέτηση των πελατών του. 

Ο διαχειριστής της φαρμακαποθήκης θα μπορεί να βλέπει στατιστικά στοιχεία που αφορούν το ιστορικό παραγγελιών 
του κάθε πελάτη, τα έσοδα ανά πελάτη, καθώς και πωλήσεις προϊόντων για συγκεκριμένη χρονική περίοδο. 
Ο διαχειριστής θα μπορεί να ενεργοποιεί προσφορές για συγκεκριμένα προϊόντα και ποσότητες μέχρι εξαντλήσεως των αποθεμάτων.

Το σύστημα θα υποστηρίζει ιχνηλασιμότητα των προϊόντων, έτσι ώστε σε περίπτωση που υπάρχει ανάγκη απόσυρσης μιας παρτίδας 
ενός προϊόντος να είναι δυνατή η ενημέρωση όλων των φαρμακοποιών στους οποίους έχει διανεμηθεί το προϊόν. 
Συγκεκριμένα, η διαδικασία της απόσυρσης θα είναι αυτοματοποιημένη με επιλογή του προϊόντος και της παρτίδας 
και αποστολή μηνύματος σε όλους τους ενδιαφερομένους.
=====================================================================

1. Εισαγωγή
Στα πλαίσια του μαθήματος Μέθοδοι Ανάπτυξης και Αρχιτεκτονικές Συστημάτων θα
παραδοθεί υποχρεωτική εργασία που αφορά την ανάπτυξη ενός συστήματος λογισμικού 
για ένα συγκεκριμένο πεδίο εφαρμογής.
Η ανάπτυξη του συστήματος θα γίνει ακολουθώντας μια επαναληπτική και επαυξητική
μέθοδο και θα συνοδεύεται από τα αντίστοιχα προϊόντα κάθε φάσης του κύκλου ζωής
μέχρι την παραγωγή του τελικού κώδικα. Η υποστήριξη της ανάπτυξης από τη φάση της
καταγραφής των απαιτήσεων μέχρι τα πρώτα στάδια της υλοποίησης θα γίνει με χρήση
του Eclipse IDE και κατάλληλων plugins. Η υλοποίηση του συστήματος θα γίνει σε Java
με χρήση του JAX-RS 2.0 API και του Jersey framework για την υλοποίηση υπηρεσιών
REST. Η αποθήκευση δεδομένων σε βάση δεδομένων θα γίνει με χρήση υποδομής
Object Relational Mapping (ORM) και του προτύπου Java Persistence API (JPA).

2. Υποχρεωτική εργασία – Ανάπτυξη λογισμικού
Η εκπόνηση της εργασίας θα διακρίνει τις ακόλουθες φάσεις του κύκλου ζωής του
λογισμικού. Σε κάθε φάση θα παράγονται τα ακόλουθα παραδοτέα:
A. Προδιαγραφή των απαιτήσεων λογισμικού
1. Καταγραφή των λειτουργικών απαιτήσεων του συστήματος σε ένα μοντέλο
περιπτώσεων χρήσης (use case model). Ενσωμάτωση μη λειτουργικών
απαιτήσεων στο ίδιο μοντέλο.
2. Λεπτομερής περιγραφή περιπτώσεων χρήσης που παρέχουν τη μεγαλύτερη αξία
με χρήση διαγραμμάτων δραστηριοτήτων (activity diagrams).
3. Μοντέλο πεδίου που θα περιλαμβάνει βασικές κλάσεις του πεδίου προβλήματος,
τις ιδιότητες και τις μεταξύ τους σχέσεις.

Β. Σχεδίαση του συστήματος
1. Δημιουργία διαγράμματος (ή διαγραμμάτων) κλάσεων επιπέδου σχεδίασης για το
μοντέλο πεδίου του συστήματος. Λεπτομερής περιγραφή των κλάσεων που
περιλαμβάνει ιδιότητες, μεθόδους και σχέσεις μεταξύ τους.
2. Περιγραφή της υλοποίησης 5 σημαντικών σεναρίων χρήσης με τη μορφή
διαγραμμάτων ακολουθίας (sequence diagrams).
3. Λεπτομερής περιγραφή της λειτουργικότητας-συμπεριφοράς επιλεγμένων
κλάσεων με διαγράμματα μηχανής καταστάσεων (state machine diagrams) όπου
κριθεί απαραίτητο.

Γ. Υλοποίηση και έλεγχος του συστήματος
1. Ο κώδικας του συστήματος. Η ανάπτυξη του συστήματος θα γίνει αξιοποιώντας
(a) το JAX-RS 2.0 API, όπως υλοποιείται στο Jersey framework, και (b) το Java
Persistence API για την υποστήριξη αποθήκευσης δεδομένων σε σχεσιακή βάση.
Ο κώδικας του συστήματος θα είναι τεκμηριωμένος με χρήση JavaDoc.
2. Αυτόματοι έλεγχοι του λογισμικού με χρήση του JUnit framework. Αξιολόγηση
διενεργούμενου ελέγχου με βάση κριτήρια κάλυψης εντολών και διακλαδώσεων
με χρήση εργαλείων (πχ JaCoCo2).
3. Προαιρετικά, αναφορές αυτόματων επιθεωρήσεων από εργαλεία στατικής
ανάλυσης κώδικα (ενδεικτικά checkstyle, findbugs, PMD)
4. Επίδειξη με την εκτέλεση των ελέγχων και την παραγωγή των παραπάνω
αναφορών (κάλυψης κώδικα και αναφορών στατικής ανάλυσης κώδικα).
